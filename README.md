
Student Simulator nasıl oynanır?
Oyunumuzda, bir üniversite öğrencisinin günlük rutinlerine sonradan eklenen Oyun ve Uygulama Akademisiyle beraber üniversite başarısını ve sosyal hayatını yeniden dengeye getirmesi beklenmektedir.

Oyunda, oyuncunun kişisel hayatını dengeli bir şekilde sürdürebilmesi için temsili olarak akademi, üniversite ve popülerlik adında 3 skala bulunmaktadır. Ayrıca, ekranda bulunan sekiz dilimlik zaman skalası, oyuncunun yapmak istediği aktiviteler doğrultusunda belirli seviyelerde vaktini harcamasına neden olmaktadır. Oyuncunun skalalardaki başarısı, seçmiş olduğu aktivitelerle artmaktadır. Oyuncu yapacağı aktiviteyi seçmek için bilgisayara, yatağa ve kapıya tıklayabilmektedir. Tıkladığı nesneye göre farklı kategorilerde (akademi, üniversite veya popülerlik) aktiviteler seçebilmektedir. Oyuncu aktiviteyi gerçekleştirdiğinde bir miktar zaman kaybetmekte ve aktivitenin kategorisine bağlı olarak skalalarda artış elde etmektedir. Öte yandan, oyundaki risk faktörü unutulmamalıdır, bir öğrencinin planları her an alt üst olmaya hazırdır ;)

Oyuncunun oyunu kazanabilmesi için verilen zaman içinde akademi skalasını tam doldurması ve yapması gereken diğer görevleri geciktirmemesi gerekmektedir. Eğer, oyuncu akademi görevlerini zamanında tamamlayamazsa veya üniversite başarısını veya popülerliğini sıfıra düşürürse oyunu kaybetmektedir. Küçük bir tüyo: bazı kategorilerdeki görevler aksatmaya gelmez, zamanla cezalandırılabilirsiniz.

